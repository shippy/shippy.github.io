---
title: "Nejčastější rady k CommonApp a UCAS esejům"
date: 2014-09-27
categories:
  - "studium-v-zahranici"
---

Za poslední měsíc, [během kterého dávám zpětnou vazbu k esejům žadatelů o studium v zahraničí](http://simon.podhajsky.net/blog/feedback-k-esejum/), jsem zjistil, že některé rady dávám častěji než jiné. Některé jsou konkrétní k britským UCAS personal statements, jiné k americkým CommonApp esejům; většina z nich se dá uplatnit obecně.

([Statistiku z prvního měsíce zpětných vazeb naleznete v odděleném článku.](http://simon.podhajsky.net/blog/2014/statistika-po-prvnim-mesici-zpetne-vazby-k-ucas-commonapp-esejum/ "Statistika po prvním měsíci zpětné vazby k esejům"))

**Word economy**

- **Cut, cut, cut.** Pokud se slovo nebo věta dá vyškrtnout, vyškrtněte je. Dostaňte se k tomu, co chcete řici, rychle a jasně. Čtenář neocení přídavné jméno před každým podstatným, a už vůbec ne květnaté fráze a rozvleklé vyprávění. Toto je nejdůležitější lekce dobrého psaní: bez škrtání se neobejdete.
- **Adverbs are (usually) unnecessary.** Nejvhodnější kandidát na vyškrtnutí je často příslovce. "Genuinely giggled"? Ještě jsem nikdy neviděl nikoho, kdo by se hihňal neupřímně. Škrtnout.
- **You Keep Using That Word. I Do Not Think It Means What You Think It Means**. Ukázat tutorům, že máte kvalitní slovní zásobu, je důležité. Dejte si ale pozor: některá slova neznamenají to, co si myslíte, že znamenají. a jejich použití vám může spíše uškodit. To platí i tehdy, pokud složité slovo použijete správně, ale jednoduché slovo by stačilo. [Zbytečné nadužívání komplikovaných slov snižuje čtenářovo mínění o vaší inteligenci](http://personal.stevens.edu/~rchen/creativity/simple%20writing.pdf) (Oppenheimer, 2005).
- **There is no virtue in being difficult.** Jednoduchá a jasná slova; jednoduché a jasné věty. Pokud čtenáře utopíte v květnatých vyjádřeních, vaše sdělení se ztratí - a úspěšně komunikovat to, co komunikovat chcete, je v esejích váš nejdůležitější cíl.

**Details**

- **Be specific.** Pokud píšete o tom, jak vás ovlivnily příběhy, které vám vyprávěl váš somálský spolužák, je lepší jeden převyprávět a ukázat jeho dopad než shrnout dohromady tři. Detaily dávají eseji barvu. (Váš esej samozřejmě nemůže sestávat jen z detailů, ale díky nim se vyhnete nicneříkající abstrakci.)
- **Show, don't tell.** Nepište "jsem statečný a jako jediný ve třídě jsem ochoten udělat dobrou věc": popište událost, ze které si čtenář tento závěr vyvodí sám. Nepište "můj zájem o právo je neskutečně obrovský a trávím každou volnou chvíli tím, že uvažuji o výrocích Nejvyššího soudu": řekněte mi o posledním zajímavém judikátu, který jste četli, a popište, jak jste o něm přemýšleli.

**Goals**

- **Hit the target.** Cílem UCAS personal statementu je ukázat, (1) proč chcete studovat právě daný obor a (2) jaké k tomu máte předpoklady. Velmi dobrý způsob, jak tyto cíle zkombinovat, je ukázat, jakým způsobem jste nezávisle zkoumali věci v daném oboru a co jste si z toho odnesli. Nebojte se strávit celý odstavec na kritické reflexi knihy, kterou jste četli a o které jste přemýšleli. Takový odstavec je mnohem cennější než podrobný výčet mimoškolních aktivit, které s vaším oborem nemají co do činění.
- **Make your structure meaningful.** Nějaká struktura je lepší než žádná - a začít od struktury kolem tématických oblastí (obor, škola, volný čas) není špatné. Smysluplná struktura je ale ještě lepší! A nejsmysluplnější je strukturovat svůj esej kolem cílů PS, které zmiňuji výše.

Jsou vám tyto rady nejasné? Máte nějaké další rady? Napište mi!
